Silta 6Ċ L-iżbalji f’din is-silta huma kkoreġuti bl-aħmar.
Il-karnival ilu jsir f’Malta mill-1400 meta introduċewh il-Kavallieri ta’ San Ġwann.
Dawn it-tlett/tlitt ijiem ta’ xalar u ċajt jiġu eżatt qabel ir-Randan li hu żmien ta’ sawm u astinenza meta l-poplu jħejji ruħu għall-festi tal-Ġimgħa l-Kbira.
Dak iż-żmien in- nies kienu jsumu erbgħin ġurnata sħaħ u din ma kinitx/kenitx ċajta! Għaldaqstant, kienu jagħmlu l-karnival biex jixxalaw kemm jifilħu, imbagħad jagħmlu s-sagrifiċċju.
Fil-fatt karnival ġejja minn carne vale, jiġifieri hu permess li tiekol il-laħam għaliex matul ir-Randan ma setax jittiekel laħam.
Illum il-karnival hu organizzat mill-gvern u jiġbed ħafna turisti lejn Malta.
Hawn min din il-festa ma jaħmilhiex, iżda mbagħad issib min il-karnival ikun qed jistennieh bil-ħerqa.
Bosta kumpaniji tal-karnival jieħdu sussidju mill-gvern biex iwaqqfu gruppi ta’ żfin.
Dan hu żmien ta’ kulur, ċajt u xalar meta l-Belt tkun imballata bil-karrijiet, nies libsin/lebsin kull tip ta’ kostum u kompetizzjonijiet taż-żfin.
Illum ħafna jilbsu ta’ karattri moderni, iżda fl-antik aktar kienu jilbsu ta’ xi ħares, dimonju jew pirata.
Għalkemm il-karnival sar aktar negozju u spettaklu turistiku, xorta jibqa’ festa folkloristika importanti ħafna li miegħu hemm marbutin tradizzjonijiet antiki li sfortunatament intesew.
Il-karnival jibda s-Sibt bil- Parata.
Din hija żifna bix-xwabel li tirraffigura ġlieda.
Il-Parata bdiet issir biex tiġi mfakkra r-rebħa tal-Kavallieri fuq it-Torok fl-Assedju tal-1565.
Fl-aħħar taż-żifna dawk libsin/lebsin ta’ Kavallieri jgħollu fuq l-idejn tifla bi stallett f’idha msejħa l- għarusa, li tirrappreżenta r-rebħa.
(Adattata minn schoolnet.
gov.
mt/history/F5/Matsec/Festi&Tradizz/Festi&Tradizz.
htm).