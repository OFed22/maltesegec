Hawn xjuħ li ħadd ma jagħtihom fastidju, għax serji jew tħulin.
Bħas-“sinjorina” li dejjem fil- gallarija tad-dar, bin-nuċċali tad-deheb mniżżel fuq imneħira.
Meta joħorġuwa tkun fuq siġġu tar-roti, b’kutra mifruxa fuq irkupptejha.
Imma wiċċa dejjem daħkan u lilna t-tfal titbissminna u tqassminna s-santi.
Tieħu gost tgħajtilna ħdejha biex tagħtihomna wieħed wieħed.
Xjuħ oħrajn donnhom il-fastidju jistednuħ, jew għax jkunu jriduha ta’ żgħażagħ, jew għax jieħdu għalihom għalxejn.
Wieħed minn dawn, jismu Ġanni, jgħaddi sikwiet mit-triq tagħna, liebes libsa skura u kappel iswed.
Għalkemm m’huwiex xiħ ħafna, bilkemm jiflaħ jimxi imma l- bastun ma jġorrhux miegħu.
Darba waħda, meta wieħed tifel qallu xi kelma, Ġanni dbaxxa biex jiġbor ġebla biex igaraħħielu.
Iżda billi dahru bbies ġmielu, flok tgħawweġ ’l-quddiem kif jagħmel kulħadd beda jitbaxxa billi jidbandal lejn ix-xellug u l-lemin, qisu bastiment jirrollja.
Sakemm qabad il-ġebla, it-tifel kien żewġ kantunieri ’il bogħod, u sintendi l-ġebla baqa’ ma waddabilux.
Wara din il-pantomima, kull meta nilmħuh ngħajjthulu: “Baxxilha Ġann!” U hu, flok jeħoda b’ċajta, jiġri warajna b’kemm ituh riġlejh, jiġifieri qishu tarbija li għada kemm telqet timxi sakemm jilmaħ ġebla mdaqsa u jitbaxxa, pulzier pulzier, sewwasew kif inkunu nixtiequ aħna.
Kelinu taz-ziju Santu nasablu waħda u tant nasabielu sew li kulħadd nqasam bid-daħk.
Kien rah ġej tlikki tlikki minn ħdejn l-iskola, ħareġ xelin imtaqqap li kellu lest fil-but, sħabu rabtuwulu ma’ ħajta twila bajda, telaq ix-xelin f’nofs it-triq fit-trab, żamm tarf il-ħajta f’idu, u mar jistaħba fil-kantuniera.
Wasal Ġanni, jżebbeġ għajnejh mistagħġeb kif iċ-ċorma xjafek tas- soltu ma kienux hemm, u lemaħ ix-xelin.
Meta ra li ħadd ma kien hemm, beda t-tbandil biex jinżel jiġbor ix-xelin li ma jmurx jiġborulu xi ħadd ieħor qabel jiġbru hu.
Adattata minn Fuq il-Għajn ta’ San Bastjan ta’ Kilin (1993).