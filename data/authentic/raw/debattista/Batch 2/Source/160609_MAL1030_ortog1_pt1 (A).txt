L-UNIVERSITÀ TA’ MALTA IL-FAKULTÀ TAL-ARTI IL-KORS TAL-QARI TAL-PROVI BIL-MALTI 2016-17 MAL 1030 Ir-Regoli tal-Kitba Maltija fil-Prattika 1 Il-Ħamis 9 ta’ Ġunju 2016 Il-Ħin għall-Qari tal-Karta: 18:00 – 18:05 Il-Ħin tal-Eżami: 18:05 – 20:05 F’dan l-eżami l-istudenti la jistgħu jużaw dizzjunarji u lanqas kotba oħra.
Wieġeb iż-żewġ taqsimiet.
Sib l-iżbalji ortografiċi f’dawn it-tliet siltiet, ħożż sing taħthom u kkoreġihom billi tikteb il-kelma sħiħa fil-verżjoni t-tajba bl-aħmar fl-ispazju ta’ fuqhom.
[90 marka] A.
Silta 1 Ftakart fiha malli beda jfissirli.
Ftakart u, waqt li hu qiegħed jitkellem, fiha komplejt niftakar.
Li Rovakka kien jaf jaqra’ l-ħsiebijiet (u ma kontx niskanta li kieku tabilħaqq kien jaf), ara kif jitbellah u jitħasseb jekk fuq il-pultruna quddiemu fil-kamra serja tiegħi, hemmx miġnun flok burokratiku prim.
Ħaseb li ried.
F’Rovakka ftakart, u iktar ma beda jgħid, iżjed komplejt niftakar.
Xtratha lit-tifla omm il-mara darba meta ż-żgħira qagħdet għandha jumejn.
Ħadet lit-tifla s-suq ta’ l-inħawi u din għoxiet fuq gaġġa flieles jpespsu bla sabar.
Xtratilha wieħed.
Ħaditulha d-dar u t-tifla tgħidx kemm wersqet bil-ferħ meta morna għaliha u writhulna.
Il-fellus baqa’ għand omm il-mara u l-ħeġġa tat-tifla biex titla’ hemm fi tmiem il-ġimgħa żdiedet qatigħ.
Fellus mfissed daqstant qatt ma rajt.
Ma nafx kif, it-tifla saret taf li t-tiġieġ jitimgħuhom l-awrofakk.
Insistiet li l-fellus awrofakk titimgħu, u dak li għamlet.
Barra li hu ikel tajjeb, minn hekk il-fellus ħa ismu.
Rovakk għamditu ż-żgħira u ħlief Rovakk tiela’ u Rovakk nieżel ma smajtx.
1/9 Sakemm, irrid ngħid, intbaħna li l-fellus m’hux raġel wara kollox.
U issa saret Rovakka tiela’ u nieżla! Żmien minnhom kont imħabbat iżjed mis-soltu u domna ftit ġimgħat ma mmorru għand omm il-mara.
Meta rġajna morna, stgħaġibna kemm kienet kibret Rovakka.
“Ara x’se tagħmlu,” qaltilna l-kunjata.
“Din ma tistax tibqa’ hawn.
” Kellha raġun.
Lil Rovakka bħala fellus daqs tikka kienu qiegħduha f’kaxxa tal-kartun dejqa w għolja.
U fiha baqgħet.
Imma issa bilkemm setgħet tiċċaqlaq fiha.
X’ħin it-tifla ħarġitha minnha, fetħet par ġwinħajn bil-kif.
Rovakka kienet saret għattuqa l-ġmiel tagħha.
“Hawn bilkemm għandi fejn indur jien,” gemgmet omm il-mara.
“Ma nistax inħalli lil din ukoll iddur ma’ saqajja.
U fil-kaxxa se tifga.
” Kellha raġun biex tbiegħ.
Il-mara gergret li ma tridx imbarazz u li għalhekk lil Rovakka ma kenniex x’nambuha.
It-tifla bkiet għax riedet iżżommha.
Il-kunjata ttenni li għandha ma setgħetx tibqa’.
U jien ma ngħid xejn: isbaħ mill-kwiet mhemmx.
Rebħet iż-żgħira.
Il-mara qablet li Rovakka tiġi d-dar għal ftit żmien; wara naraw.
Tlaqniha fil-kantina.
Matul il-jum inħalluha toħroġ ġol-ġnien; fil-għaxija ġewwa.
Qisha soru nħallet mill-wegħdi, kif inbidlet! Saret iżjed wiefqa.
Infetħet.
Imtliet.
Il-ġnien madwar id-dar daret kull rokna tiegħu.
Timxi qajla, tagħti b’rasha waħda f’waħda, taħsibha reġina tad-dundjani, jekk mhux ukoll sidt id-dar hi.
Drajnieha u ħabbejnieha.
Imma tħammeġ l-hemm u l-hawn, l-iżjed wara l-bieb ta’ barra, lill-mara dejjqitha.
“Neħilsu minnha, tafx.
Ma tistax iżżomm kwarta nadif biha,” dgerger sikwit.
“Għalija xorta.
Sajjarha jekk trid.
” inwieġeb jien.
2/9 Imma t-tifla ma riditx taf.
B’Rovakka kellha għors.
Sa traqqadha magħha kienet, kieku tajnieha l-lala.
Madankollu, fl-għerf tagħha qablet li Rovakka ma kienx lokha magħna.
“Ħalluha ftit ieħor,” talbitna, “ftit ieħor biss.
” “Ftit ieħor, imbagħad jew ngħatuha jew insajjruha.
” “Jekk issajruha tgħidulix, imma.
Jien ma rridx niekol minnha.
” La tajnieha, u lanqas sajjarnieha.
Darba smajnieha barra tqaqi mbeżża’.
Ħriġna naraw x’ġaralha.
Ma sibnihiex.
“B’hekk l-industrija tat-tjur issa saret waħda mill-iżjed effiċċjenti li għandna.” kien qed jgħidli bi kburija l-barrani li ġie jżurni biex ifissirli kemm seta’ jgħina u jgħallimna, jiġifieri jbiegħelna.
Hu u jitkellem, kont bqajt nisimgħu b’ħalqi miftuħ, il-ħin kollu niftakar f’Rovakka u inġib quddiem għajnejja t-tiġieġ f’pajjiż dak ir-raġel.
(Adattata minn Il-Ħalliel u Stejjer Oħra ta’ Lino Spiteri) Silta 2 Il-Virus Zika Il-virus Zika qiegħed iħasseb lil ħafna Maltin wara li ftit ġimgħat ilu fl-aħbarijiet issemma’ kif żagħżugħ Malti laqqat dan il-virus waqt is-safar f’postijiet affettwati.
S’issa, il-virus fl-Ewropa nstab biss f’persuni li ġew lura minn safar fil-pajjiżi milquta miz-Zika, u għalhekk Malta bħalissa ma tinsab fl-ebda periklu.
Dan il-virus jiġi trażmess permezz ta’ nemusa nfettata tal-ġeneru Aedes, fosthom l-Asian tiger mosquito, li tkun qegħda ġġorr iz-Zika.
F’każijiet rari ħafna, il-virus Zika ġie trażmess sesswalment.
Sakemm in-nemus ma jkunx qiegħed iġorr il-mikrobu, mhemmx riskju li gidma tan-nemusa tista’ tinfetta lin-nies.
3/9 Bħalissa, iz-Zika qiegħed jinfirex b’mod allarmanti f’pajjiżi fl-Amerika t’lsfel, b’mod speċjali fil-Brażil, fl-Amerika Ċentrali, fil-gżejjer tal-Paċifiku u fl-Asja tax-Xlokk, fosthom fit-Tajlandja.
L-Għaqda Dinjija tas-Saħħa ddikjarat il-firxa ta’ din il-marda bħala emerġenza, partikolarment minħabba l-kumplikazzjonijiet li jistgħu jaffetwaw lit-trabi li jkunu għadhom fil-ġuf.
Tmenin fil-mija ta’ dawk infettati b’dan il-virus ma jkollhom ebda sintomu.
Huma madwar wieħed minn kull ħames persuni infettati biss li jiżviluppaw iz-Zika.
Minn informazzjoni li għandna, ma hemm l-ebda riskju li l-virus Zika jittieħed minn persuna għal oħra, sakemm mhux sesswalment, lanqas waqt il-perjodu li persuna tkun qed turi s-sintomi tal-marda.
Ġeneralment, dawk li jiżviluppaw il-virus jkollhom sintomi ħfief, li jistgħu joħorġu f’temp ta’ ġimagħtejn, u jinkludu deni, raxx, uġigħ fil-ġogi, uġigħ fil-muskoli, ħmura fl-għajnejn w uġigħ ta’ ras għal ftit jiem sa ġimgħa, u wara dan ifiequ kompletament.
Dijanjosi taz-Zika tista’ tiġi kkonfermata permezz ta’ testijiet għal-preżenza tal-virus fid-demm.
Filwaqt li s-sintomi ta’ dan il-virus rari ħafna jwasslu għall-bżonn ta’ kura fl-isptar u għal fatalitajiet, huma l-kumplikazzjonijiet li possibilment jistgħu jaffettwaw lit-trabi fil-ġuf li huma nkwetanti.
L-evidenza qiegħda turi konnessjoni bejn il-virus Zika u l-mikrokefalija, difett konġenitali fejn it-tarbija titwieled b’ras żgħira b’mod anormali, li hu assoċjat ma’ diffikultajiet fl-iżvilupp tal-moħħ.
Għaldaqstant, in-nisa tqal għandhom jevitaw is-safar lejn postijiet milquta minn dan il-virus, u n-nisa għandhom jevitaw li jinqabdu tqal waqt is-safar f’dawn il-postijiet.
In-nisa tqal li jsiefru lejn postijiet fejn hemm iz-Zika għandhom jinfurmaw lill-ostetriku tagħhom meta jaslu lura Malta.
Il-persuni b’sistema ta’ immunita dgħajjfa, morda serjament u l-anzjani, ukoll għandhom jikkonsultaw lit-tabib tagħhom qabel isiefru lejn postijiet milquta miz-Zika.
Min jirritorna Malta minn pajjiżi fejn hemm iz-Zika u jiżviluppa xi sintomi relatati mal-virus fi żmien ġimagħtejn minn meta jkun ġie lura, għandu jikkuntattja lit-tabib 4/9 tiegħu immedjatament.
Jekk jiġi ikkonfermat li persuna jkollha l-virus, jittieħdu l-passi meħtieġa mill-awtoritajjiet tas-saħħa, l-aktar biex jiġi evitat li l-persuna infettata tingidem min xi nemusa, li mbagħad iġġorr u tferrex iz-Zika lil min tigdem.
Minħabba xi evidenza li dan il-virus jista’ jittieħed waqt is-sess mhux protett, dawk li jiġu lura minn pajjiżi fejn hemm iz-Zika għandhom jagħmlu użu mill-kondoms għal perjodu ta’ xahar minn meta jirritornaw Malta, u għal sitt xhur jekk jiżvillupaw is-sintomi tal-virus, bħala prekawzjoni.
S’issa għad m’hemm l-ebda tilqima kontra z-Zika.
Għalkemm in-nemus f’Malta bħalissa m’hux iġorr il-virus, il-publiku għandu jagħmel l-almu tiegħu sabiex jevita l-gdim tan-nemus u jieħu prekawzjonijiet li jillimitaw il-firxa tan-nemus, b’mod partikolari l-Asian tiger mosquito.
Din in-nemusa, li tintagħraf faċilment milli strixxi bojod u suwed tagħha, tkun attiva l-iktar bejn ix-xhur ta’ Mejju u Novembru, u fil-preżent ma tagħmillek xejn ħlief gidma kehra.
Kemm jista’ jkun, kull sors ta’ ilma fil-miftuħ għandu jiġi eliminat, biex tiġi evitata r-riproduzzjoni tan-nemus, minħabba li dan ifittex l-ilma biex ibid.
Wieħed għandu jevita li jħalli kontenituri li jinġabar l-ilma fihom barra, bħal platti tal-qsari u kontenituri tal-ikel.
Huwa importanti wkoll li tankijiet tal-ilma, bjar u ġibjuni jinżammu mgħottija.
Evita wkoll li tingidem minn-nemus, qabelxejn billi tnaqqas il-ħin li tqatta barra meta n-nemus ikun l-iktar attiv (li fil-kas tal-Asian tiger mosquito huwa matul il-ġurnata), tuża insect repellent li fih id-DEET fuq partijiet tal-ġisem mikxufin u fuq il-ħwejjeġ, tara li ġismek tgħattieh bil-ħwejjeġ kemm jista’ jkun, tuża xipka tan-nemus meta torqod fuq barra u biex tipproteġi lit-trabi, u tagħmel użu mill-fannijiet, peress li dan in-nemus mhux b’saħtu ħafna biex itir.
(Adattat minn kitba tad-Direttorat għall-Promozzjoni tas-Saħħa u l-Prevenzjoni tal-Mard) 5/9 Silta 3 Luciano Nardu baqa’ jittawwal lill-familja tal-Belt mill-inqas darba fil-ġimgħa u mhux l-ewwel darba li jibqa’ hemm jiekol magħhom, waqt li jieħu gost jisma’ l-aħħar aħbarijiet ta’ dik il-familja li tista’ tgħid kienet saret qisha l-familja tiegħu.
Kienu ilhom jafu ’l-xulxin sbatax il-sena, għalkemm ftit li xejn kienu jafu dwaru.
Dan kien miżżewweġ? Kellu tfal? Kellu dar tiegħu jew joqgħod fid-dar tas-Sinjura Barunissa? Insomma, mhux li kien affariehom eżatt, u lanqas ma setaw jaqbdu u jistaqsuh.
Baqa’ xorta waħda jagħti dik l-għajnuna finanzjarja lil Mattea, li biha setgħet tagħmel kuraġġ biex ħajjret lil Luciano jibda u jkompli l-Universita’.
Kellha kurżita kbira biex tkun taf minn fejn kienu jiġu dawk il-flus li jwaslilha Nardu.
Kellha suspett, imma kien biss suspett li qatt ma qalitu lil ħadd… li dawk kienu jaslu minn barra minn Malta mingħand dak l-iben tal-Barunissa, li kien jismu Damiano, li jgħidu li telaq minn hawn għax kellu xi jgħid ma’ ommu.
U tgħid mhux minħabba li kellu dik ir-relazjoni mas-seftura li jisimha Luċija u li miskina mietet meta twieldilha Luciano? Ċara l-istorja daqs il-kristall! Wara li għaddew bosta snin, kellhom isiru jafu li Nardu ma kienx miżżewweġ u li kien joqgħod ma’ missieru xwejjaħ f’dar qrib il-baħar lejn ix-Xemxija, għalkemm ta’ kuljum kellu jmur jittawwal lis-Sinjura Barunissa biex jara li kollox sew u dan kien ifisser li joqgħod ta’ kuljum jisma’ t-tgergir tagħha.
Kemm kienet tgerger! Għal mitt ħaġa kienet tgerger, imma l-aktar għax tħoss in-nuqqas taż-żewġ ulieda: wieħed Damiano, li qabad u telaq wara 6/9 argument li kellhu magħha – ma tafx x’sar minnu, ħlief li siefer – u l-ieħor, Maurizio… rasu iebsa wkoll milli jidher.
Lanqas li fittxuhom bil-qampiena lil dawk iż-żewġ ulied! Lil min ħarġu jixbħu? Żgur mhux lilha! Skont ma kienet spiss tirrepeti: kellha dritt fuq Maurizio; ma kienx biħsiebha ċċedilu li ma jmurx jagħmel bħall-kbir.
Iva, kellha d-dritt tordnalu jgħix qrib tagħha biex tarah kuljum.
Dak kien ir-raġunament tagħha! Miskin, Maurizio kien l-iben li fadlilha w allura bilfors li tgerger fuqu u fuq ħadd iktar.
Spiċċa l-vittma tagħha.
Nardu kien jirrispetthom kollha lill-familjari ta’ Mattea, imma, naturalment, l-ikbar interess tiegħu kien f’Luciano.
Erħilu jistaqsieh kif sejjer fl-istudju u jekk hux kuntent li qabad dik il-linja tal-liġi.
Tgħid għad ikun kuntent jaħdem qalb il-ġlied u d-delitti, daqskemm kien ta’ natural ġwejjed? Spiss kien iwissih biex ma jistudjax iżżejjed li ma jmurx jimrad, waqt li Luciano kien jidbissem u ma jwieġbu xejn.
Dak Luciano kien ta’ ftit diskors ma’ kulħadd.
Hekk kien magħmul u, jekk ma tidrahx, taħseb li kien biċ-ċiera miegħek.
Fl-istess ħin trid tiftakar li hu kien dejjem iħoss li Nardu seta’, kieku ried, jwieġeb bosta mill-mistoqsijiet li kienu qed jagħmlulu ħajtu miżerabli.
Dik ewlenija kienet li hu tant xtaq ikun jaf min kien missieru.
U dan mhux biss biex jaqta’ l-kurżità, imma għax xtaq iserraħ moħħu li missieru għadu ħajj.
Madankollu, kif kienet wissietu Mattea, u hu kien qabel magħha, ma kellu qatt isaqsi dik il-mistoqsija lil Nardu.
Kien hemm il-periklu li jitilfu l-ħbieberija tiegħu u jibqgħu xorta bla tweġiba.
Darba kien wasal il-Milied u Nardu waħħalha f’rasu li Luciano kien jidher għajjien mill-istudju u li kien jeħtieġlu jistrieħ ftit.
Staqsih jekk jixtieqx jieħdu dawra bil-kaless fil-kampanja għal ftit arja friska; il-ġuvni deher li għoġbitu l-ideja, għalkemm l-eżamijiet ma 7/9 kienux wisq il-bogħod.
Insomma, f’kemm ili ngħidlek, għalaq il-kotba, libes u lesta għall-ħarġa.
Il-gwerra kienet ilha sejra aktar minn tlett snin u kulħadd kien jitkellem fuqha.
Nardu qal li jaħseb li ma baqgħalhiex wisq xi ttul; Luciano wieġbu li jkun aħjar jekk tispiċċa biex ma jmutux aktar persuni nnoċenti, u biex ma jaslux aktar feruti Malta li sa dak iż-żmien ħadet l-isem ta’ The Nurse of the Mediterranean.
“Veru, hekk hu, kif qed tgħid int, Luciano.
Il-gwerrer m’humiex sbieħ, l-aktar għal dawk li jmorru jissieltu fihom.
Imma, ftakar ħaġa waħda… din serja ġmielha, tafx… li issa la tispiċċa l-gwerra hawn Malta se jaqa’ ġuħ kbir.
” “Kif? Bilfors, allura? Din min fejn ġibtha, Nard?” “Iva, l-istorja dejjem hekk kienet u hekk se terġa’ tkun din id-darba.
Għax jibdew is-sensji mit-Tarzna, mill-Militar u min-Navy u tara kif, minflok nies imutu bil-gwerra, jkollna nies imutu bil-ġuħ.
Inti ma tafx, imma billi ma tmurx tixtri ma tkunx taf ċerti affarijiet.
Pereżempju, inti taf x’ġara’ dil-ġimgħa? Dil-ġimgħa għola l-prezz tal-ħobs, tal-għaġin u tad-dqiq! Li jfisser għollew ukoll il-pastizzi, il-qassatat, l-imqaret, il-biskuttelli, il-qagħaq tal-ħmira u xi platt ravjul, jekk jiftillek tmur tieklu minn barra.
Hemm aħna, bdejna!” “Prosit! Taf li ma kontx naf biż-żieda fil-prezzijiet? U din li wara l-gwerra se jkollna l-għaks, din qatt ma ħsibtha… għalkemm niftakar li drabi studjajna dwar dan billi dan ġara f’pajjiżi oħra, imma aħna l-istudenti rari naplikaw dak li nistudjaw fil-ħajja ta’ kuljum.
” (Adattata minn Luciano ta’ Lina Brockdorff) 8/9.