Pajsaġġ terrestri fi stat ta’ preservazzjoni eċċezzjonali mgħarraq fl-ilmijiet mal-kosta tal-gżejjer Maltin li juri d-dehra tal-arċipelagu t’20,000 sena ilu, ġie skopert minn xjenzati tal-baħar.
Il-livell tal-baħar, li għola matul dan iż-żmien, għarraq 450 kilometru kwadru ta’ dan l-pajsaġġ.
Ix-xjenzati tal-baħar sabu li l-rdum ta’ Ħad-Dingli kien 380 metru ’il fuq mil-livell tal-baħar, u dan jfisser li l-parti l-kbira tal-gżejjer Maltin llum tinsab taħt l-ilma.
Il-Belt Valletta kienet tinsab 10 kilometri ’l ġewwa mill-kosta, u l-kosta minn Marsalforn sa Pembroke kienet tikkonsisti f'irdumijiet wieqfin mal-kosta li kienu imnaqqxin b’bosta wiedien.
Tim internazzjonali ta’ ġeoloġisti għamel rikostruzzjoni bl-akbar dettall tal- maġġoranza ta’ dan il-pajsaġġ mgħarraq permezz ta’ stħarriġ ta’ qigħ il-baħar madwar il-gżejer Maltin b’teknoloġijja avvanzata li tipproduċi mapep.
Ir-riżultati ta’ dan l- istudju, li huma mportanti għal diversi raġunijiet, se jiġu ippubblikati fil-ġurnal internazzjonali ewlieni “Marine Geology” li jirrapporta żviluppi fil-ġeoloġijja tal- baħar u l-ġeofiżika.
Fost oħrajn, dan l-istudju jidentifika liema inħawi tal-ilmijiet kostali ta’ Malta huma ta’ riskju għall-infrastruttura ta’ qiegħ il-baħar, jixierqilhom protezzjoni minn attivitajiet umani jew jipprovdu attrazzjoni għall-għaddasa, u b’hekk jikkontribwixxi nformazzjoni prezzjuża għal min jippjana l-ispazju tal-baħar.