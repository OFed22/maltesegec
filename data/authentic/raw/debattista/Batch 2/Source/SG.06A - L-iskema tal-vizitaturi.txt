L-Iskema tal-Viżitaturi Komunitarji (CVS) hija programm, finanzjat mill-Gvern Federali, li nħoloq biex jippromwovi r-rabtiet bejn dawk li jgħejxu f’dar ta’ kura għall-anzjani u l-komunità l-kbira.
Is-CVS għandha l-mira li ttejjeb il-kwalità tal-ħajja tar-residenti fid-djar tal-kura għall-anzjani, li jkunu soċjalment iżolati jew jħossuhom waħedhom – kemm minħabba raġunijiet soċjali u kulturali kif ukoll minħabba xi diżabbiltà.
Meta titħabbeb ma’ persuna anzjana li toqgħod f’dar ta’ kura għall-anzjani jkollok iċ-ċans tagħmel differenza fil-ħajja tagħha - u tiegħek stess.
L-Iskema hija finanzjata mil-Gvern Federali li jipprovdi għotjiet lill-organiżżazzjonijiet diversi bbażati fil-kommunità, magħrufa bħala “patronati”, biex jamministraw l-Iskema.
Kull patronat għandu ko-ordinatur tal-Iskema tal-Viżitaturi Komunitarji.
Dan huwa responsabli: • mir-reklutaġġ tal-viżitaturi u biex iqabbadhom mar-residenti; • biex jara lil-viżitaturi huma orjentati u biex jipprovdilhom is-sapport; • biex iżomm kuntatt kontinwu mad-djar tal-kura għall-anzjani dwar il-ħtieġijiet tar-residenti għall-viżitaturi komunitarji u l-progress tal-viżitaturi komunitarji preżenti.
Id-djar tal-kura għall-anzjani jidentifikaw ir-residenti li jkunu tajbin għall-Iskema skond il-linji gwida għall-għażla tal-gruppi.
Il-membri tal-familja jew oħrajn jistgħu javviċinaw lid-dar jekk ikunu jafu b’xi residenti li jistgħu jibenefikaw mill-kumpanija.
Id-dar imbagħad tikkuntattja lill-patronat tas-CVS li jkun jaqbel.
Il-koordinatur tas-CVS 1/2 iqabbel lir-residenti mal-viżitatur komunitarju adattat billi jkunu kkunsidrati affarijiet bħal interessi, namriet, lingwa jew sfond komuni.
Dan il-manwal jagħtik idea ġenerali tar-rwol tal-viżitatur komunitarju.
Il-koordinatur tiegħek jagħtik iżjed għajnuna u sapport.
Inti għandek tiddiskuti mal-koordinatur tiegħek kull dubju jew tħassib li jista jkollok.
X’inhuwa l-Viżitatur Komunitarju? Il-viżitatur komunitarju huwa persuna li ssib il-ħin, talanqas darba kull ħmistax, biex iżżur u titħabbeb ma’ resident ta’ dar tal-kura għall-anzjani.
F’kull komunita kif ukoll f’dar tal-kura għall-anzjani, nsibu nies ta’ bosta sfondi kulturali u varji u għalhekk jintlaqaw b’merħba l-viżitaturi komunitarji mill-isfondi kollha.
Bħala viżitatur komunitarju tiltaqa’ mal-koordinatur tal-patronat.
Huwa jew hija jassessjaw kemm tkun taqbel għar-rwol ta’ viżitatur.
Il-koordinatur jispjega xi jkun mistenni minnhek u jitolbok xi dettallji personali għar-reġistru tagħhom.
Il-koordinatur jista’ jsaqsik xi mistoqsijiet jew jitolbok timla’ questjonarju dwar l-interessi u l-isfond tiegħek.
Dan jgħejn biex iqabblek ma’ resident.
Il-koordinatur jispjega wkoll il-proċeduri amministrattivi meħtieġa biex tkun viżitatur.
Iż-żjajjar tiegħek lir-resident għandhom ikunu regolari, għalkemm jistgħu jinqalgħu ċirkustanzi meta ma tkunx tista’ tmur kull ħmistax, per eżempju minħabba l-mard jew xi btala.
Jekk ma tkunx tista’ tagħmel iż-żjara, jista’ jkun li tkun trid tibgħat kartolina jew nota, jew inkella tagħmel telefonata minflok iż-żjara.
(Adattata mill-Manwal tal-Viżitaturi, Id-Dipartiment tas-Saħħa u l-Anzjanità tal-Awstralja.