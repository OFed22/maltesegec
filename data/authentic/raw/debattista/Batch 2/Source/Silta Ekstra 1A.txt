Silta Ekstra 1A: Nenu Ikkoreġi l-iżbalji ortografiċi kollha f’din is-silta.
Kien il-benjamin tar-raħal.
Kont issibu għal kollox u jindaħal f’kollox.
Jekk logħob tal-ballun, issibu minn ta’ quddiem; fil-ġbir għall-armar tal-festa, arah jibdilek minn xhur qabel jiġri u jħabbrek u jħabbat bieb bieb jiġborlok il-flus minn kull dar; fil-fieri kont tarah bilwiefqa fuq xi kaxxa tal-injam igħajjat b’ħanġra daqsiex qalb ħafna ġugarelli rħas bit-tfal madwaru fuq ix-xwiek li jirbħu xi ħaġa tal-logħob.
Ma kienx żagħżugħ matnazz.
Anzi, kien qiesu sifja imma b’saħtu.
Telaq l-iskola kmieni u taha għax-xogħol ta’ naġġar.
Ma kellux aktar minn tnax il-sena u kont tarah qalb il-bennejja, daqsxejn ta’ tifel jagħżel iż-żrar fl-għarbiel jew bil-baqqun kemm kemm jifilħu, jitgħallem jonġor.
Il-ħeġġa għax-xogħol kienet f’demmu.
Kien bieżel, ma kienx jaf x’inhu għażż jew mistrieħ.
Aktar ma beda jikber, aktar il-ħajra u t-tħabrik għax-xogħol jikbru miegħu.
Ma kien jaqta’ qalbu minn xejn, daqsxejn ta’ tifel jġorr knaten fuq spaltu u jitla’ slielem m’ogħla sular.
Qegħda fin-natural tiegħi li nistudja sewwa l-karattri tan-nies tar-raħal tiegħi, żgħażagħ, nisa u rġiel, u mbagħad nara minn minnhom jista’ jagħtini daqqa t’id fix-xogħol tal-knisja jew tal-oratorju.
Għajni kienet ilha li waqgħet fuq dan iż- żagħżugħ sa minn meta kien għadu tfajjel jagħmilha ta’ bennejj.
Ridt nagħmel minnu żagħżugħ ħabriki li għada pitgħada nkun nista’ nsibu f’kullma niġi bżonn.
U Nenu – hekk kien jismu dat-tfajjel – kien juri fih il-kwalitajiet kollha tajba u sbieħ li jien xtaqt minnu.
Imma l-futur min jafu? X’ikun hemm miktub fejn inkunu nafuh? Dak li nibnu fi ħsiebna, f’radda ta’ salib jiġġarraf u jitħassar.
Għal Nenu l-festa tar-raħal kienet xi ħaġa kbira.
Kien jibda jaħsibha minn xhur qabel.
Mhux biex jiġbor ħa jżejjen it-toroq u anqas biex jġib il-baned għal dakinhar tal-festa, imma biex f’gabuba moħbija mill-għajn tal-pulizia imur jagħmel il-murtali flimkien ma’ żewġ t’ iħbieb, ħafna akbar minnu fis-snien u fl-esperienza.
1 Imma s-sengħa tal-ħdim tal-murtali malajr tgħallimha, u kellu bħal seħer f’moħħu u f’idu għax kulma jagħmel kien jagħmlu mill-aħjar.
L-għaxqa tiegħu jara l-murtali li jaħdem hu jinfetħu qishom imrewwħa kollha lwien f’wiċċ is-sema mudlam.
Wkoll meta kiber, sar raġel u żżewweġ, dik in-namra għall- ħdim tal-murtali ma setgħetx titilqu.
Murtal joħroġ minn ġo ieħor, u ieħor minn ieħor, u s-sema f’daqqa waħda, jimtela bi kwiekeb imlewwna.
Nenu kien jħossu jrid jtir bil-ferħ, u ma’ kull murtal li jinfetaħ, jċapċap u jiftaħar li dak kien xogħol tiegħu.
Fih, ukoll li issa kiber u sar raġel missier, baqa’ n-natural ta’ tifel.
Kien jiġi jfittixni l-knisja wiċċu mdawwal b’ferħ moħbi u jistenna l-ftaħir mingħandi, u nfaħru kont, ma ngħidx le, imma nwiddbu ukoll biex joqgħod dejjem b’sebgħa għajnejn hu u jaħdem ix-xogħol tan-nar, għax in-nar ma jafx bi ħniena.
F’dik il-ġimgħa tal-festa niftakru ġie jfittixni s-sagristija u tani l-aħbar li martu kien għadha kemm kellha t-tieni tarbija, u xtaqni ngħammidha l-għada, u l-għada stess għamel riċeviment fost il-ħbieb bix-xorb u l-ħlewwiet, u b’orkestra ta’ erbgħa mużiċisti li qajmet ġenn ta’ ferħ.
Imbagħad instemgħu l-murtali jfaqqgħu.
Din ma kontx nistenniha u lil Nenu għedtlu li dawk il-murtali kien imissu refagħhom għall-festa u mhux sparahom dakinhar tal-magħmudija.
“It-twelied ta’ tarbija għalija festa oħra, Dun!” Mur fiehmu lil Nenu! “Murtali,” qalli, “minn għada stess nagħmel mijjiet u nimla wiċċ is-sema.
Taħsibx fuq hekk, Dun Sidor, ix-xogħol tal-isparar drajtu fuq ponot subgħajja u nieħdu qisu logħob tat-tfal.
” [Meħuda u adattata minn Sparar u Duħħan ta’ Ġużè Chetcuti] 2.