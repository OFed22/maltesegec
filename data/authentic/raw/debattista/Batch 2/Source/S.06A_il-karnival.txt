Il-karnival ilu isir f’Malta mill-1400 meta ntroduċewh il-Kavallieri ta’ San Ġwann.
Dawn it-tlitt ijim ta’ xalar u ċajt jiġu eżatt qabel ir-Randan li hu żmien ta’ sawm u astinenza meta il-poplu jħeji ruħu għall-festi tal-Ġimgħa l-Kbira.
Dak iż-żmien in-nies kienu jsumu 40 ġurnata sħaħ u din ma kienitx ċajta! Għaldaqstant, kienu jagħmlu l- karnival biex jixxalaw kemm jifilħu, mbagħad jagħmlu s-sagrifiċċju.
Fil-fatt karnival ġejja minn carne vale, jiġiefiri hu permess li tiekol il-laħam għaliex fl-erbgħin jum tar-Randan ma setax jittikel laħam.
Illum il-karnival hu organizzat mill-gvern u jiġbed ħafna turisti lejn Malta.
Hawn min din il-festa ma jaħmilhix, iżda mbagħad issib min il-karnival ikun qed jistennih bil-ħerqa.
Bosta kumpanijji tal-karnival jieħdu sussijdju mill-gvern biex jwaqqfu gruppi ta’ żfin.
Dan hu żmien ta’ kulur, ċajt u xalar meta l- Belt tkun mballata bil-karrijjiet, nies libsien kull tip ta’ kostum w kompetizzjonijiet taż-żfin.
Illum ħafna jilbsu ta’ karattri moderni, iżda fl-antik aktar kienu jilbsu ta’ xi ħares, dimonju jew pirata.
Għalkemm il-karnival llum sar aktar negozju u spettaklu turistiku, xorta jibqa’ festa folkloristika mportanti ħafna li miegħu hemm marbutin tradizzjonijiet antiki li sfortunatament ntesew.
Il-karnival jibda s-Sibt bil-Parata.
Din hijja żifna bix-xwabel li tirraffigura ġlieda.
Il-Parata bdiet issir biex tiġi imfakkra r- rebħa tal-Kavallieri fuq it-Torok fl-Assedju tal-1565.
Fl-aħħar taż-żifna dawk liebsin ta’ Kavallieri jgħollu fuq l-idejn tifla bi stallett f’idha msejjħa l-għarusa, li tirrappreżenta r-rebħa.