ĊERTIFIKAT FIL-QARI TAL-PROVI SD 011A: Drawwiet antiki tal-Milied Ħożż sing taħt kull żball ortografiku u fuqu ikteb il-verżjoni t-tajba bl-aħmar.
Il-festa tal-Milied bdiet tkun iċċelebrata fil-Knisja, fil-25 ta’ Diċembru 400 sena W.K., mill- Papa Ġulju I.
Fiż-żmien il-Kavallieri San Ġwann qamu diversi kwistjonijiet bejn il-gran mastru u l-isqof.
Il-Papa fl-1555, bagħat f’Malta lill-Monsinjur Pietro Dusina biex jistħarreġ f’ismu dawn is-sitwazzjonijiet.
Kif kien Malta daħħal id-devozzjoni għat-twelid ta’ Kristu.
Wara ftit snin, fl-1559, il-Kavallieri bdew jiċċelebraw, għall-ewwel darba f’Malta, l-festa tal- Milied.
Din kienet issir biss mill-Kavallieri fil-Katidral ta’ San Ġwann.
F’nofs-il-Lejl kienet titqaddes quddiesa bil-kbir li fiha kienu jieħdu sehem il-Kavallieri lebsin gala.
Biż-żmien bdiet tinfirex mill-patrijiet.
L-aktar li jissemmew huma d-Dumnikani tal- Belt li taw bidu għan-novena tal-Milied b’quddiesa kantata kuljum.
Wara ħafna żmien bdiet fil-parroċċi mmexxija mill-kleru djoċesan.
Mat-tixrid tal-festa, bejn is-16 u s-17-il seklu bdew jiżdiedu drawwiet speċjali; man-novena u l-quddiesa ta’ billejl, żdiedu l-purċisjonijiet bil-Bambin, bin-nies jakkompanjaw bil-fanali tal-karti.
Ma nafux preċis meta sar l-ewwel presepju f’Malta.
Xi wħud jgħidu li kienu d- Dumnikani tal-Belt, fl-1617, oħrajn jgħidu s-sorijiet Benedittini tar-Rabat, fl-1826.
F’dan is- seklu l-presepji u l-pasturi kienu tal-kartapesta.
Fis-seklu tmintax ħadet id-drawwa tal- presepji fil-familji.
Bis-saħħa ta’ San Ġorġ Preca u l-organizazzjoni M.U.S.E.U.M., il- presepju jew il-grotta, konna nsibuhom kważi f’kull familja, li matul in-novena kienet tinġabar għar-rużarju ta’ filgħaxija.
Fi żmien l-Ingliżi, biex jagħmlu l-presepji minn barra l- kartapesta bdew jużaw il-gagazza, faħam maħruq u materjal ieħor.
Bħala pasturi, mal- Bambin, Marija u San Ġużepp kien ikun hemm ħafna oħrajn li jirrappreżentaw il-ħajja Maltija speċjalment tal-irħula.
Fost il-persunaġġi kienu jdaħlu l-għannej, in-nissieġ, il-bidwi, taż-żaqq, tat-tambur, taż-żafżafa, is-sajjied, l-imgħaġġeb, tal-forn, ir-rieqed u oħrajn mill- ħajja Maltija.
F’dak iż-żmien kien hawn pasturi mgħamula mit-tafal u anke tax-xemgħa; f’dawn l-aħħar snin bdejna nsibu pasturi tal-plastik u materjal ieħor.
Fil-Furjana, meta daħlet il-luċelettrika fid-djar, infirxet id-drawwa li wara t-twieqi jew wara l-ħġieġ tal-galleriji tal- injam jitqiegħed Bambin kbir artistiku mdawwal.
Però dan l-aħħar postu ħadithu s-siġra tal-Milied għalkemm’l hinn u ’l hawn għadu jidher xi wieħed.
Mill-bidunett daħlet id- drawwa li tinżera’ l-ġulbiena u l-qamħ fuq it-tajjar miblul; san-novena x-xitla tgħola ħafna u titqiegħed bħala tiżjin mal-presepju jew mal-Bambin.
Il-purċissjoni ta’ lejliet il-Milied, bil-Bambin merfuħ mit-tfal bdiet minn Triq Fra Diegu, fil-Ħamrun, fl-1921.
F’dak iż-żmien it-toroq kienu mudlama; id-dawl kien jiġi minn fanal tal-ħġieġ, b’lampa żgħira tal-pitrolju, f’kantuniera.
Mijiet ta’ tfal kienu jieħdu sehem u magħhom jingħaqdu l-kbar.
Ħafna jiġu b’fanal tal-karti, biex jaraw jimxu u jdawlu l-Bambin.
Biż-żmien żdiedu fanali fuq lasta għolja jixiegħlu bl-aċitilena.
Il-ġemgħa matul it-triq kienet tkanta l-għanja tal-Milied li kienet wkoll titkanta fil-knisja fl-istess żmien: “Ninni La Tibkix Iżjed”.
Din il-għanja kitibha l-Ġiżwita Luqi, Indrì Schembri, għall-emigranti Maltin fit-Tuneżija, fis-seklu tmintax.
Il-mużew tal-Furjana kien wieħed minn tal-ewwel li beda jorganizza din il-purċissjoni.
Però wieħed mid-dokumenti tal-mużew tal-Furjana jirrakkonta li l-ewwel purċissjoni bil-Bambin tal-Milied bdiet fin-1920.
Din l-inizzjattiva ttieħdet għax f’ħanut taħt il-loġoġ l-antiki kien jiġi raġel li kien jgħid li n-nies li Ġesù mhuwiex l-iben ta’ Alla.
Is-superjur ried li ssir tpattija b’att ta’ qima mill-poplu Furjaniż kontra din id-dagħwa.
Għalhekk malajr ippreparaw blata tal-kartapesta u pprovdew Bambin imdaqqas sabiħ.
Karmenu, magħruf b’Ta’ Pawla, li kien joqgħod fi flat fi Triq id-Dejqa, illum Triq l-Arċisqof Caruana, ġab il-barbazzal tad-djamanti u brazzuletta tad-deheb li tlibbsu lill-Bambin.
Kull sena baqa’ jagħmel hekk.
Fil-purċissjoni l-Bambin kien jintrafa minn erba’ subien u jakkumpanjaw kien ikun hemm tfal u kbar b’fanali tal-karti b’xemgħa tixgħel ġo fihom.
(Meħuda u adattata minn “Drawwiet Antiki Maltin tal-Milied” ta’ Ġ.Borg Micallef).