TAĦT FANAL MITFI Kull meta jisma’ l-ħoss qawwi ta’ silencer mtaqab riesaq ifferoċjat lejn in- naħħa tiegħu, Pullu joħroġ f’salib it-toroq u jiftaħ dirgħajh beraħ.
Jarma jaqbeż u jidgħi u jxejjer idejh u meta jara li l-ħoss baqa’ għaddej għal xogħlu bla ma ta każu, Pullu jgħaqqad il-ponijiet u jinfexx jgħajjat: “Tuni mutur u nurikom jien! Nurikom jien!” Imbagħad jidgħi ftit aktar u jmur jintelaq mill-ġdid taħt il-fanal mitfi.
Snien twal ilu Pullu kien tifel.
Nhar il-preċett filgħodu ommu kienet tellgħetu min widintu l-leminija u hedditu li ttellgħu ukoll mix-xellugija jekk jħameġ il-ġlegg u l-qalziet minn lewn il-ħalib tal-bott, li dakinhar stess filgħaxija ommu kellha teħodhom lura lil Katarin, qawwijin u sħaħ.
U meta wara t-tqarbin kienu tawhom santa kbira b’Ġesù qed iqarben tifel liebes libsa bħal tiegħu, Pullu deherlu li t-tifel tas-santa kien jixbhu.
Imma meta xħin kienu għarkopptejhom qal bil-biċċa lil Salvu Desira, dan daħaq bih u wieġbu li t-tifel tas-santa kellu xuxtu mimxuta pulit, waqt li xagħar Pullu kien dejjem mqanfed bil-ħakk tal- qamel.
Imbagħad Pullu ħataf s-santa ta’ Salvu Desira u ċarrathielu fi tnejn.
Salvu beżaqlu fuq il-pavru tal-ġlekk minn lewn il-ħalib u waqt li s-superjur tal- mużew qagħad iredden r-ringrazzjament u jaqleb għajnejh, Pullu u Salvu Desira nfexxew iġebbdu xagħar xulxin, jaqilbu s-siġġijiet u jwerwru lit-tfal ta’ madwarhom.
Imbagħad ommu tellgħetu mhux biss mill-widna tax-xellug u tal- Ir-Regoli tal-Kitba Maltija fil-Prattika Iċ-Ċertifikat fil-Qari tal-Provi bil-Malti lemin, imma ġriet warajh mad-dar kollha, mill-intrata sa wara l-bieb tal-bejt, tferfer f’idejha l-ġlegg daqs nitfa li mal-ħalib ta’ lewnu kien żdiedlu ħafna tè u kafè.
Meta sa fl-aħħar Pullu sab ruħu waħdu fuq t-turretta tal-bejt, ħareġ minn ħobbu s-santa mgħaffġa u qagħad jillixxja u jirranġa xuxtu biex tiġi tixbah lix- xagħar pulit tat-tfajjel għarkopptejh.
Pullu xtara l-mutur meta martu kienet ilha tqila b’Mena sitt xhur.
Waqqfu fuq l-bankina, quddiem l-bieb u riedha toħroġ tarah.
Imma Rafela qaltlu li ma ridiċċ tara l-mewt pparkjata u fakkritu fil-makna tal-ħasil li kienet xebgħet tistenna.
Imbagħad Pullu ħataf l-qasrija tal-felċi minn fuq il-gastra u qalibha wiċċha l-isfel fl-intrata.
Rafela qagħdet timsaħ il-ħamrija u d-dmugħ u titlob lix-xjaten iġorruh waqt li Pullu ta’ skoss fuq il-pedala u l-mutur infexx jisgħol u jqaħqaħ u ġarru miegħu ġo daħna riħa ta’ kubrit.
It-triq maħnuqa bit-tfal.
Kollha qed jistennew il-qampiena ddoqq u r-rixtellu tal-iskola jinfetaħ.
Sadattant Pullu għandu biżżejjed ħin biex itajjar nofs tużżana bagalji tal-injam minn idejn sħabu, jagħti gambetta lil Kelinu Buttigieg, jidħol ipixxi bejn il-bieb u l-antiporta ta’ oħt Dun Manwel u jobżoq fuq il-ġelat li għadu kemm xtara Aldo tas-Sur Zammit.
Darba Kelinu Buttigieg kien lest għalih.
Hekk kif il-gambetta xeħtitu mal-art, ħataf sieq Pullu u gidem b’saħħtu kollha.
Imma Pullu kien pront ħataflu l-kużakk u beda jagħfas u jobrom.
F’salt wieħed l-gidma ta’ Kelinu nbidlet f’sogħla u taqligħ.
Dakinhar, fil-bieb ta’ oħt Dun Manwel, mal-awrina żdiedet roqgħa remettar.
Ir-Regoli tal-Kitba Maltija fil-Prattika Iċ-Ċertifikat fil-Qari tal-Provi bil-Malti Qam jiġri minn taħt il-fanal mitfi.
Riesqa oħra twerżaq it-tajers.
Imma lanqas tatu żmien joħroġ f’salib it-toroq.
Għosfrot.
Imma l-għala l-ebda mutur ma jrid jobdih? U meta ġejja tixgħel dak in-nitfa ta’ fanal? Ilbieraħ ġiet xegħlitu u waqfet tgedwed.
Jew forsi dak kien ġimgħa ilu.
Salvu kellu raġun.
Hemm araha.
xuxtu dejjem mqanvda.
Ma jistax ikun li tixbah lil tat-tfajjel għarkopptejh.
Dakinhar li twieldet Mena, Pullu kien gara l-platt tal-għaġin mal-ħajt.
Il-madum mgħakkar tal-kċina kien beka bikja spagetti u zalza tat-tadam.
Zalza mingħajr ġobon maħkuwk.
Kien imissha drat Rafela li l-għaġijn ma kienx jista’ jniżżlu mingħajr burraxka ġobon maħkuk.
U bil-wiċċ tost kollu tiġi tgħidlu li nsiet tmuwr tixtri.
Imbagħad daħlu l-ġirien iżommuh, ġabru x-xaqquwf tal-platt u mesħu l-bikja kollha minn mal-ħajt.
Pullu telaq lejn il-każin u daħlet minfloku l- qâbla.
Xorob tużana bira sa ma żaqu ntefħet ballun u deherlu li qed jisma’ ’l Rafela twerżaq u theżżeż il-ħadid tat-tastiera.
Salvu Desira xtara Morris 1000 second hand.
Sprenjaha sewda, ramalha bamper ġdid u waħħal santa tar-redentur mal-ħġieġa.
Meta pparkjaha quddiem il-każin kulħadd ħareġ jaraha u qal li qisha ġdida.
Imma malli Salvu rikeb fiha u telaq, Pullu startja l-mutur u rħielha għal warajh.
Beda jsuq mkaħħal miegħu u jitħol iserrep quddiemu.
U Salvu Desira daqqa jagħfas l- brejk u daqqa l-gas u r-redenitur iżebeġ mwerwer minn taħt is-salib.
Ġimgħa Ir-Regoli tal-Kitba Maltija fil-Prattika Iċ-Ċertifikat fil-Qari tal-Provi bil-Malti wara Salvu nesa l-karozza miftuħa.
Sab s-santa mċarrta min-nofs u ċarċira awrina minn mas-sijt tas-sewwieq għal fuq it-tapit.
Mena kienet tberraq għajnejha, tross wiċċha mal-ħġieġ tat-tieqa u tinfexx tredden: “Ix-xita.
Ma.
x-xita.
x-xita.
x-xita!” Rafela tipprova taqlagħha minn mat-tieqa u tnewlilha kisra ħobż bil-ġam.
Imma Mena ma tkun trid taf b’xejn.
“Ix-xita.
Ma.
x-xita.
!” “Iva.
imma issa daqt tiskot.
Dejjem hekk għamlet!” Iżda hemm kienet tibqa’, mkaħħla mat-tieqa, tonfoħ fuq il-ħġieġa u tberraq għajnejha, tittama u tistenna li l-ajru jiftaħ.
U jekk mbagħad tfaqqa’ xi ragħda, Mena kienet isodd widnejha u twerżaq.
Imma tibqa’ mkaħħla mal-ħġieġa mtappna.
Meta mbagħad jibbnazza, forsi siegħa wara, jew l-għada jew wara tlitt ijiem, Mena kienet titlob lil ommha tlestilha kisra ħobż bil-ġam u tfittex roqgħa xemx li fiha tkun tista’ toqgħod ddur tond b’għajnejha magħluqin, tgħolli jdejha t-tnejn l-fuq bil-kisra ħobż midluka, u toqgħod tidbissem u tgedwed: “Ħobż bil-ġam u ħafna xemx.
Ħobż bil-ġam u ħafna xemx!” Ir-Regoli tal-Kitba Maltija fil-Prattika Iċ-Ċertifikat fil-Qari tal-Provi bil-Malti U taf tqattagħlek il-jum kollu tilgħab max-xemx, toffrilha d-debħa ta’ ħobż bil- ġam, kultant tnaqqar farka, tiżfen farka u ddur tont bil-lajma b’għajnejha magħluqin sa ma tiekol il-kisra kollha u x-xemx tinżel.
Pullu waqaf bil-pinzel tal-leħja ċċassat.
Għadda idu x-xellugija darba u tnejn minn fuq xuxtu.
Imbagħad mess l-mera.
Il-barbetti kienu bojod.
Ix-xagħar ta’ wara widnejh kien abjad ukoll.
Beda jdur u jintlewa biex jipprova jara x-xagħar ta’ wara għonqu.
Kien ċert li dan ukoll kien bjadlu.
Imma dan kif jibjad hekk mil-lejl għan-nhar? Ta daqqa ġo nofs il-mera bil-maqbad tal-pinzel u fil-pront tfaċċaw iharsu lejh tużżana bċejjeċ ta’ uċuħ bil-barbetti bojod u b’ħafna tikmix taħt l-għajnejn.
Ħareġ mill-kamra tal-banju bla ma qaxxar l-leħja, tajjar l-ħobż bil-ġam minn idejn Mena u telaq fuq l-mutur.
Fetaħ il-buttuni tal-qmis u pponta sidru l-quddiem.
Moppa suf abjad dehret titriegħet mar-riħ.
Xtaq isib eluf ta’ bagalji xi jsabbad u ġelati fuq xiex jobżoq u santi kbar xi jċarrat.
Imma l- każin kien battal.
Mena ġabred il-ħobż mill-art u kilitha bit-trab b’kollox.
Mal-aħħar gidma x- xemx daħlet u beda tiela’ s-sħab.
Mat-tlieta l-ajru għaqad u nfetħu bwieb s- sema.
Pullu telaq jdur bil-mutur, bil-buttuni tal-qmis miftuħin kollha u b’sidru kurazza l-quddiem.
Lemaħ lil Salvu Desira wieqaf imgeddes ġol-Morris 1000 taħt il-ħajt.
U sarbut ta’ karozza weqfin u rredikolati minn ħalba xita.
Imma hu minkejja l-bjuda ta’ xuxtu xorta jgħaddi bil-mutur jtajjar mewġa ilma maħmuġ u jżid il-gas u jitmejjel bħal dgħajsa tal-qlugħ ma’ kull roundabout.
Ir-Regoli tal-Kitba Maltija fil-Prattika Iċ-Ċertifikat fil-Qari tal-Provi bil-Malti “Ix-xita.
Ma.
x-xita!” Issa Rafela ġiet tixgħel il-fanal.
Did-darba ġabet magħha lil Mena.
Illum, ix- xemx u Mena għandhom xalata.
Mal-ħobż bil-ġam Mena għandha f’idejha erba’ fjuriet.
“Xi ġralha Mena?” staqsa Pullu lil martu.
“Dan kif twalet hekk f’salt? Meta ġejtu jumejn ilu kienet daqs nitfa!” Imma fil-pront Pullu sema’ riesaq il-ħożż ta’ silencer mtaqqab.
Ħalla lil Rafela tgedwet waħidha quddiem il-fanal u hu ħareġ jiġri f’salib it-toroq.
Qagħad preċiż f’nofs it-triq b’idejh miftuħin beraħ.
Il-ħoss beda joqrob u jitqawwa.
Pullu baqa’ skantat.
Karozza ġdida, b’geddumha twil u erba’ fanali.
U wara l- istering kien hemm Salvu Desira.
jidbissem u jagħfas il-gas.
Kien ġej dritt għal fuqu.
Pullu beda jaqbeż u jxejjer idejh.
U Salvu Desira kompla jidbissem.
dritt għal fuqu.
u baqa’ sejjer.
Bħas-soltu.
Pullu reġa’ lura mgħaddab lejn ir-rokna ta’ taħt il-ħajt.
La kien hemm Mena u lanqas Rafela.
Il-fanal kien mitfi u l-fjuri ta’ Mena mqarqċin u mgħawġin ganġ.
Il-wiċċ ovali ta’ fuq l-irħama kien għadu b’xagħru mqanfed mingħajr l-ebda ħjut ta’ bjuda.
Pullu ntelaq kobba fl-art u qagħad jgħaqqad il-ponijiet u jidgħi.
“Kieku mqar tagħtuni mutur, nurikom jien! Nurikom jien!” Adattata min-novella ‘Taħt Fanal Mitfi’ ta’ Trevor Żahra Ir-Regoli tal-Kitba Maltija fil-Prattika Iċ-Ċertifikat fil-Qari tal-Provi bil-Malti.