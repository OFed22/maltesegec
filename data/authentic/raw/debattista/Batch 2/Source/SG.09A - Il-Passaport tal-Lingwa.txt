Kien żvilluppat mill-Kunsill tal-Ewropa bħala parti mit-tliet taqsimiet tal- Portafoll tal-Lingwi Ewropej tiegħu, u fih tista’ tiddokumenta u tiddeskrivi l-esperjenzi u l-kisbiet tiegħek aktar fid-dettal.
Hu maħsub li fil-Passaport tal-Lingwa tista’ ssir verifika tal-lingwi kollha li tħaddem tajjeb ħafna kif ukoll ta’ dawk li fihom m’intix daqsek kompetenti.
Dan jista’ jinkludi kompetenzi parzjali f’xi lingwi; ngħidu aħna, tkun kapaċi taqra lingwa iżda ma titkellhimiex sew.
Il-Passaport tal-Lingwa jista’ jinkludi kompetenza li tkun ksibt kemm fil-proċess ta’ l-edukazzjoni formali tiegħek kif ukoll f’xi proċess ieħor ta’ edukazzjoni.
Permezz tal-livelli tal-Qafas Komuni Ewropew ta’ Riferenza, tista’ tippreżenta l- profiċjenza lingwistika tiegħek b’mod li tinftihem u li tista’ titqabbel ukoll internazzjonalment.
Il- Passaport tal-Lingwa jikkumplimenta l-Europass CV u jista’ jintgħemeż miegħu.
Infakkru li biex timla l-Passaport tal-Lingwa tiegħek, tista’ jew (a) timla t-template online li hemm fil-websajt tal-Europass; imbagħad tirċievi l-passaport tiegħek bl-e-mail; jew (b) tniżżel mill-istess websajt it-template (jew bħalha dokument Microsoft Word jew Open Document) u l-istruzzjonijiet fil-lingwa li tkun trid u tissejvjhom fil-kompjuter tiegħek, imbagħad timla’ d-dettalji tiegħek.
Rakkomandazzjonijiet Ġenerali Qabel tibda timla l-Passaport tal-Lingwa tiegħek ftakar ftit prinċipji mportanti:
Imxi mat-template Il-Passaport tal-Lingwa jagħtik iċ-ċans tippreżenta l-kompetenzi u l-kwalifiki lingwistiċi tiegħek f’ordni loġika: 1/2 1.
informazzjoni personali; 2.
għal kull lingwa rilevanti: (a) deskrizzjoni tal-ħiliet tiegħek bbażati fuq awto-assessjar; (b) id-diploma/i u ċerfitikati/i tiegħek; (ċ) eżempji rilevanti tal-esperjenza tal-lingwa tiegħek u l-kultura tagħha.
Kun ċar u konċiż Impressjoni tal-profil tiegħek għandha tinkiseb wara ftit sekondi ta’ qari, għalhekk għandek: 1.
iżżomm fil-qosor, u 2.
ddaħħal it-tagħrif rilevanti dwar l-edukazzjoni u l-esperjenza tiegħek.
Kun realistiku/a fl-awtoassessjar tiegħek.
Jekk inti tniżżel ħiliet iżjed milli għandek, x’aktarx li dan joħroġ waqt l-interview jew waqt iż-żmien ta’ prova.
Iċċekkja l-Passaport tal-Lingwa tiegħek meta tlesti minnu Iċċekkja sewwa l-Passaport tal-Lingwa tiegħek meta tlesti minnu biex tikkoreġi xi żballji ortografiċi u kun żgur/a li huwa ifformulat b’mod ċar u loġiku.
Qabbad lil xi ħadd ieħor jaqraħhuwlek biex tkun żgur/a li l-kontenut hu ċar u jinftiehem faċilment.
Appendiċi Struzzjonijiet dwar l-użu tat-tabella tal-awtoassessjar Il-gradilja għall-awtoassessjar hi bbażata fuq l-iskala ta’ sitt livelli tal-Qafas Komuni Ewropew ta’ Riferenza għall-Lingwi li kien żviluppat mill-Kunsill tal-Europa.
Il-gradilja tikkonsisti fi tlett livelli, kif jidher hawn taħt:  Użu bażiku (Livell A1 u A2);  Użu indipendenti (Livell B1 u B2);  Użu profiċjenti (Livell C1 u C2).
Biex tassesja l-livell tiegħek f’lingwa barranija, aqra d-deskrizzjonijiet kif jidhru hawn taħt w ikteb il-livell rilevanti (eżempju: livell ta’ profiċjenza - C2) fil-kaxxa korrispondenti tas-CV tiegħek (Smiegħ, Qari, Taħdit interattiv, Taħdit produttiv u Kitba).