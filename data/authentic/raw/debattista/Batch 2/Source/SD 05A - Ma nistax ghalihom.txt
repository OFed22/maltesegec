SD 05A: Ma nistax għalihom.
Sib l-iżbalji ortografiċi f’din is-silta, ħożż sing taħthom u kkoreġihom billi tikteb il-kelma sħiħa fil-verżjoni t-tajba bl-aħmar fl-ispazju ta’ fuqhom.
Ma nistax għalihom dawk l-istejjer li kull ma jiġri fihom, iseħħ għax ikun ippjanat bir-reqqa minn qabel, meta l-affarijiet jiġru b’mod sempliċi u pjaċevoli għall-aħħar, bħall-pjanti li jixxebilku li Tarzan juża’ fil-ġungla biex jitbandal minn waħda għall-oħra.
Dawk il-pjanti li jaqgħu mid-dlam, mix-xejn, li bis-saħħa tagħhom jasal minn post għal ieħor mingħajr ma jinżel minn fuq is-siġar, mingħajr ma jmiss l-art.
Ma nistax għaliha meta kull mossa, kull ċaqlieqa tkun ġiet imkejjla u maħsuba sewwa, bħal f’dawk ir-rumanzi fejn il-karattri jkunu qishom immexxija bir-remote control, u l-unika informazzjoni li tingħata hija dik li teħodna lejn id-destin tagħhom – bħallikieku tren ma jinqalax minn fuq il-binarju li tqiegħed fuqu, imqar jekk ikollu l-ħsara.
Is-sufan l-antik, tant maħbub, li għex aktar minn erba’ ġenerazzjonijiet ta’ familji ta’ bankiera; it-tfajla li, bla ma taf, tispiċċa tgħix il-mumenti kruċjali kollha ta’ ħajjitha – l-imħabba u t-tradiment, it-twelid u l-mewt – fuq vapur li jinsisti li jibqa’ jaqsam l-Atlantiku għal dejjem.
Il-fanatiku tal-films li jiġġennen fuq tfajla li tixbah lil Kim Novak, għandu ħabib b’qalb tad-deheb bħal ta’ James Stewart u jinqatel bi żball minn kriminal b’wiċċ Peter Lorre li għadu qed jitħarreġ.
Ma nistax għalihom dawn it-trikks taċ-cheap; għaldaqstant illum il-ġurnata ma nistax naqbad u niftaħ bieb ta’ karavan ipparkjat f’kampeġġ qishu xejn m’hu xejn, minkejja li veru nixtieq, minħabba dak il-Ħadd waranofsinhar ta’ xi tmintax-il sena ilu meta, ta’ tifel li kont, sibt ruħi ġewwa karavan waqt fiera nitriegħed f’estru ta’ biża’.
Ma nistax, għax inkella ħajti, sa daż-żmien kollu, tidher bħallikieku kienet waħda staġnata, xejn iktar għajr ringiela mdaqqsa ta’ karavans, kollha differenti, mill-ewwel sa l-aħħar; u 1/3 f’dal-kas il-kamra tal-kulleġġ li fih qattgħajt sitt snin minn ħajti seta’ kellha biss spazju limitat daqs ta’ karavan; u dak is-Sibt ta’ sbatax-il sena ilu stajt irqadt ma’ voluntiera tas-Salib l-Aħmar, li bħali kienet tqatta’ wieħed minn kull tlitt weekends ġo karavan fl-inħawi ta’ barra l-belt, hi u tistenna biex tiġbor iż-żagħżagħ fis-sakra li tfarku bil-karozza mal-ewwel kisra li sabu fit-triq.
F’dak il-każ seta’ ġara li sajf minnhom, wara li daħħant ftit ħaxixa u niżżilt kartuna nbid ma’ xi ħbieb, stajt waqajt fit-tentazzjoni li ningħaqad ma’ taċ-ċirku, u nerħilha għall-ħajja nomada u solitarja, inkaxkar l-iljuni bla snien, b’uniformi b’kuluri mitfijja, f’karru mgħammar b’kumdita falza (b’tapizzerija bla gost, bl-istikers li ssib fuq il-larinġ imwaħla mat-twieqi) f’kull tip ta’ belt industrijali.
Jew inkella stajt insir watchman tal-foresta, b’daqna kbira u qmis iċċangjata: eremita modern u mistiku, u kont ngħix waħdi fuq il-quċċata ta’ muntanja mimlija bis-silġ u nqatta’ l-iljieli twal xitwin mgeddes f’karavan bis-sħana full-on, ħafi, filwaqt li nisma’ r-radju mill-bogħod u nieħu gost niftakar fl-aħħar tfajla tal-belt li rnexxieli nġennen għal tliet xhur sħaħ (rekord assolut) bis-saħħa tal-ġilda lixxa li għandi u l-ħarsa blu ċara bħal dik ta’ lag fuq muntanja f’ġurnata sajfija.
Le, ħajti kienet ħadet rotta pjuttost ordinarja u inqas eċitanti.
Kont ħriġt ma’ sħabi l-ġuvintur, is-Sibt fil-għaxija, biex nippruvaw ngħabbu u ltqajt ma’ marti f’diskoteka, daqshekk sempliċi.
Wara għaxar xhur iżżewwiġna (konna nafu xi rridu).
It-tnejn li aħna kellna xogħol u konna naqilawha tajjeb.
Fil-weekends konna noħorġu ma’ kopji oħra bħalna, konna nieklu f’restoranti mhux għoljin ħafna, xi kultant mmorru xi musical, u xi jumble sale l-Ħadd filgħodu u wara għal xi ikla tipika tal-post, xi ħaġa hekk insomma.
Fl-ewwel erba’ snin taż-żwieġ tagħna, kull vaganza li kellna sifirniha: xi ħmistax fuq ir-ramel abjad ta’ xi bajja tropikali; f’lukandi b’buffets kul-kemm-trid, b’bars eżotiċi b’siġġijiet tal-bambù, b’xi pappagall f’gaġġa u bil-mużika ta’ Harry Belafonte fl-isfond.
“Tgħina nirrilassaw,” konna ngħidu 2/3 ’l-kollegi tagħna meta nirritornaw f’Settembru; ma tagħmel xejn, torqod, tilgħaq ix-xemx, tgħum, taqra xi ktieb … Imma bħal kull koppja oħra, meta ż-żmien beda għaddej, bdejna nsiru iktar prattiċi.
Kien dak is-sajf meta xi ħbieb ġodda, koppja tal-istess età tagħna, li Irina, il-mara tiegħi, kienet iltaqet magħhom il-gym, stednuna biex immorru camping magħhom ħdejn il-baħar.
L-erba’ li aħna ddeffisna f’dan il-kamp.
Ġara li kellna daqsxejn ta’ diżastru.
Wara ħames siegħat li konna ilna hemm, u wara li ftaħna l-kamp qisu akkordjin, u ppreparajna l-imwejjed u s-siġġijiet, ma kellniex xi ngħidu ’l xulxin.
Il-ġimgħa donnha ma riditx tgħaddi.
Kull filgħaxija konna nieklu l-ġelat u nitlajjaw qalb l-istands tal-hippies ta’ ħdejn ix-xtajta.
Kellna kamera magħna, imma meta morna lura d-dar irrealiżżajna li konna ħadna biss xi seba’ jew tmien ritratti u lanqas biss ħabbilna rasna biex niżviluppawhom qabel ħames jew sitt xhur, meta morna nqattgħu erbgħa t’ijiem fis-silġ mal-ħbieb tas-soltu.
Dawk ir-ritratti tagħna l-erbgħa bil-malja ħdejn il-baħar, bi tbissima artifiċjali fuq wiċċna tippoża quddiem il-kamera, dehru tant antikwati u tant mhux f’lokhom li, bi traskuraġni indifferenti, qattajnihom u rmejniehom fiż-żibel.
Minkejja li l-qirda ta’ dawk ir-ritratti kienet ċaħda krudili, xi ħaġa minn dik il-ġimgħa tedjanti fil-kamp ħadna xorta waħda għax spiċċajna xtrajna karavan u s-sajf ta’ wara, u ta’ wara, mhux mal-koppja tal-gym din id-darba, iddedikajnieh lis-simulakru soċjali tal-kampeġġ, lill-ħajja tal-flokkijiet bil-kmiem qosra, lill-mixjiet fit-triqat maħmuġa bit-tojlits komuni għal kulħadd u lil-logħob tal-boċċi – u issa, iva issa, f’dan il-mument, ’il bogħod minn kulħadd u minn kollox, qed naħseb li jkun il-waqt li saflaħħar niftaħ il-bieb tal-karavan.
(Adattata mis-silta Il-kelb jilgħaq il-ġrieħi tiegħu ta’ Jordi Punti, verżjoni Maltija ta’ Clare Azzopardi) 3/3.